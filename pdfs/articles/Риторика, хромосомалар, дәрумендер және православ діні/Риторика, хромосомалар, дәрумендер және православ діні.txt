<!DOCTYPE html> <html lang='ru> <head> <meta charset='UTF-8'/> <div class='about-text about space-bottom'><p><b><h2>Риторика, хромосомалар, дәрумендер және православ діні</h2></b></p><p>Октябрь 28, 2020</p><p></p><p>Автор: Мухамедияр Ерасыл</p><p>Редактор: Машуров Нариман</p><p><i>Аудармашы</i> : Есалы Сабина</p><p></p><p><b>“Балаларға теледидарды соншама ұзақ көруге болмайды. Неге? Себебі мен солай айттым”</b>, - дейді шаршаған ана тілазар балаларына.</p><p><b>“Ет жеуге болмайды. Оны ғалымдар айтты! ”,</b>- деп сіздің вегетариан досыңыз айтады. </p><p><b>“Оннан тоғыз тіс дәрігерлері Colgate ұсынады” </b>,- дейді ескі жарнамадағы ақ халатты адам. </p><p></p><p><i>Бұл жерде сіз “</i> <b>argumentum ad verecundiam</b><i>” немесе біз айтатындай “</i> <b>авторитетке жүгінудің</b><i>” мысалдарын көре аласыз. Барлық жағдайда автор ақпараттың растығын дәлелдеу үшін дереккөздің беделіне жүгінеді. </i> </p><p></p><p>Күнделікті өмірде, біздің беделге сену бейімділігіміз көп жағдайда пайдалы болып шығады. Бұны әрбір адамның барлық салаларда сарапшы болу және оның әрбір дерек көзінің шынайылығын тексере алмауымен түсіндіруге болады. Нәтижесінде ол авторитетті дереккөзге жүгінуге мәжбүр болады. Егер сіз қанмен жөтелген болсаңыз медициналық факультетті бітіріп, өз-өзіңізді емдеуден гөрі дәрігерге барып көріну логикалық тұрғыдан тиімдірек болады. </p><p></p><p>Дегенмен, әр адамның қателесе алатынын естен шығармауымыз қажет. Басқа сөздермен айтқанда,<b> “сарапшының” беделі оның пайымдауларының растығына кепілдік бермейді</b>. Демек, әрбір айтқан сөз растыққа бағалануы тиіс және айтушының беделі бағалаушының сыни тұрғыдан ойлауына бөгет жасамауы қажет. </p><p><img src='/e/pdfs/articles/Риторика, хромосомалар, дәрумендер және православ діні/image1.jpg' alt='img' class='imaga'></p><p><i>Теофилус Пейнтер</i> </p><p></p><p>Генетика ғылымының аса дамымаған кезінде ғалымдар адамдағы хромосомалардың нақты санын білмеді, себебі сол кездегі технологиялардың оны нақты есептеуге мүмкіндік бере алмауы болды. Соған орай 1921 жылы атақты зоолог <b>Теофилус Пейнтер </b>өзінің “Science” журналындағы мақаласында <b>адамда 48 хромосома бар </b>екенін жариялап айтты. Алайда оның бір қателігі оның ер адамның жасушаларын зерттеу барысында, X және Y хромосомаларды бір-бірінен бөлек санағанында болды. Оның академиялық саладағы жоғары беделін еске ала отырып, бұл тұжырымдама көп уақыт бойы факт болып саналды. Технологиялардың қарқынды дамуына қарамастан, одан әрі қарай 30 жыл бойы оқулықтарда хромосома саны 48 деп жазылды. </p><p></p><p><b>Ең қызықтысы, адамда 48 хромосома бар деп жазған оқулықтар қате саналды. </b></p><p></p><p>Бұл жағдайда ешкім ештеңені алдын ала жоспарламады. Алайда жиі қасақана істелген немесе алдын ала қарастырылған жағдайлар болып жатады, бұл жерде жосықсыз адамдар өзіндік пайда көру үшін авторитетті адамдарға жүгінеді . </p><p><img src='/e/pdfs/articles/Риторика, хромосомалар, дәрумендер және православ діні/image2.jpg' alt='img' class='imaga'></p><p><i>Православ діні негізіндегі 10-11 сыныптардың жалпы биология оқулығының</i> </p><p></p><p>Мүлдем сауатсыз <b>“Православ діні негізіндегі 10-11 сыныптардың жалпы биология оқулығының”</b> кітабының алғысөзінің авторы деп көрнекті генетик <b>Алтухов Ю.П</b>-нің есімі тұр. Бұл кітап БАҚ тарапынан сынға алынғаны соншалық, ол тіпті халық арасындағы әзілдің негізгі тақырыбына айналды. Өкінішке орай, Алтухов кітаптың басылымнан кейін көп ұзамай қаза тапты, сондықтан әлі күнге дейін Алтуховтың осы алғысөзді жазғаны жазбағаны белгісіз болып қалды. Мүмкін , бұл жағдайда Вертьянов (кітаптың авторы) өзінің оқулығына бедел қосу мақсатында Алтуховтың есімін шығар немесе Алтухов өзінің өмірінің шегінде креационизм идеяларына беріліп кеттуі де мүмкін. Бәрібір барлық жағдайда Вертьянов өзіндік пайда көру үшін Алтуховтың беделіне жүгінгені айқын көрініп тұр. </p><p></p><p>Дегенмен “Православ биология” оқулығы аса ауқымды зиян келтірмеді - Вертьянов мырза тек креационизмнің абыройына кір келтірді. Мен болсам  миллиондаған адамның өміріне әсер еткен оқиғамен бөліскім келіп тұр. Осы оқиғада көрнекті ғалым өз беделіне жүгіну арқылы миллиондаған адамның ойына оғаш идеяны енгізді. Алайда ол ешқашан зұлым болған емес, керісінше ол өз-өзін алдады. </p><p><img src='/e/pdfs/articles/Риторика, хромосомалар, дәрумендер және православ діні/image3.jpg' alt='img' class='imaga'></p><p><i>Лайнус Полинг</i> </p><p></p><p>Бүгінгі күннің үшінші оқиғасында біз көрнекті ғалым және екі мәрте Нобел сыйлығының лауреаты, ғылымға өмірінің жеті онжылдығын арнаған – <b>Лайнус Полинг</b> туралы сөз қозғамақпыз. Ол – заманауи химияның көптеген ұғымдарының  қайнар көзінде тұрған, бүкіл адамзат тарихындағы ең атақты ғалымдардың бірі. Полинг егде жасында американдық биохимиктің ұсынысы бойынша тұмаумен күресу үшін С дәруменін үлкен дозаларда қабылдай бастады. Ол С дәруменін қабылдағаннан кейін өзін айтарлықтай жақсырақ сезінді. Мүмкін С дәруменінің оның халіне әсер ету себебі оның осыған дейін ұзақ уақыт бойы бүйрек ауруларына шалдығуына байлынысты болған шығар. Полинг сол кезде С дәруменін пайдаланумен шабыттанғаны соншалық ол тіпті көптеген ауруларды емдеу үшін С дәруменін қолдану идеясын халыққа таратты. </p><p><b>С дәруменінің тәуліктік нормасы – тәулігіне 90 мг. Полинг болса, тұрақты негізде 3000 мг дәруменді тұтынды. </b></p><p></p><p>Біздің бүйректер осындай артық мөлшерідегі С дәруменін өте жақсы адам ағзасынан шығарады, сондықтан оларға шамадан тыс мөлшер қолдану тіптен мүмкін емес. Сонымен қатар, Америкалық Токсикологиялық Бақылау Қауымдастығы С дәруменінің шамадан тыс тұтынылуынан ешбір өлім жағдайы тіркелмегенін айтты. Жартылай өлім дозасы (тұтынылса халықтың жартысы өлімге ұшырайтын мөлшер) егеуқұйрық үшін – дененің бір килограммына 11,4 грамм. Салыстырсақ, ас тұзының жартылай өлім дозасы – дененің бір килограммы үшін 3 грамм. Сонымен қатар, аскорбин қышқылын шамадан тыс пайдалану диарея және бүйрек тасына алып келуі мүмкін. </p><p><img src='/e/pdfs/articles/Риторика, хромосомалар, дәрумендер және православ діні/image4.jpg' alt='img' class='imaga'></p><p><i>Орегон штатының газетінен алынған С дәруменіне қатысты мақала</i> </p><p></p><p><b>1970 жылдарда Полинг, Кэммерон және Кэмпбелл С дәруменінің онкологиялық науқастардың өмір сүруіне ықпалы туралы зерттеу жүргізді. </b></p><p></p><p>Нәтижесінде, жантәсілім сатысындағы науқастар С дәруменінің мегадозаларын тұтына бастаса өмірлері 4 есе ұзаратындығын анықтады. Бірақ кейбір авторлар Полингтің әдісіндегі қателіктерді көрсетіп жатты, мысалы соқыр әдісін қолданбау және плацебо эффектіне мән бермеу. Басқа сөзбен айтқанда, зерттеудің нәтижелері алдын ала күтілген болды. 1979 жылы Майо клиникасы тәжірбиені қайталады және нәтижесінде С дәруменінің әсері “бос нәрселердің” әсерінен күшті болмағандығын анықтады. Бүгінгі күнде осы тақырыпқа байланысты жүргізілген көптеген зерттеулер бар, олардың әртүрлі нәтижелері ғалымдар арасында жанжал туғызады, <b>бірақ олардың ешқайсысы Полингтің тәжірбиесіндей ғажайып нәтижелер көрсетпеген. </b></p><p><img src='/e/pdfs/articles/Риторика, хромосомалар, дәрумендер және православ діні/image5.jpg' alt='img' class='imaga'></p><p><i>Қазіргі таңда әлі де сатылымда бар тұмауға қарсы "тиімді" дәрілер</i> </p><p></p><p>1970 жылы Полинг “С дәрумені және тұмау” атты ғылыми-көпшілік кітап жазды. Кейінгі жылдары Полингтің қолданған әдістері баршалықта қатты сыналды. Оған қарамастан, Полингтің беделі және тілдің қарапайымдылығы осы кітапты және С дәруменімен емдеу әдістерін аса танымал етті. Жүздеген ғылыми еңбектерді, он мыңдаған адамды қамтитын өте ауқымды зерттеу С дәруменінің тұмаумен ауыруға ешқалай әсер етпейтінін көрсетті. Тек кейбір жағдайларда денелері өте көп күйзелістен өтетін спортсмендердің тұмаумен ауру ықтималдығын төмендеткенін мәнге алмасақ қарапайым адамдардың С дәруменін нормадан 10 есе көп тұтынудың ешқандай мәні жоқ. </p><p></p><p><b>Қорытындылай келе, мен осы мақаланың сіздің өз-өзіңізді және қоршаған адамдарыңызды алдамшы ойларға сенбеуге көмектесетініне үміттенемін.</b></p></div>